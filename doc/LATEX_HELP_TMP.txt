Dokumentace je psaná v LaTeXu. Abyste ze zdrojáků mohli vytvořit PDF
nebo DVI soubor, je potřeba nainstalovat nějakou distribuci LaTeXu. Pro
Windows nejlépe MiKTeX.

1. Instalace MiKTeXu:

  * Stáhněte instalátor z http://miktex.org/2.9/setup .
  * Nainstalujte.
  * Ujistěte se, že máte latex a pdflatex v PATH
    (typicky adresář C:\Program Files\MiKTeX 2.8\miktex\bin).

2. Vygenerování souborů

  * Pomocí příkazů

    latex -quiet soubor.tex
    pdflatex -quiet soubor.tex

    můžete vygenerovat DVI, resp. PDF soubor. Během psaní je vhodnější
    používat DVI, protože se v prohlížeči DVI souborů yap (součást instalace
    MiKTeXu) po přegenerování dokument automaticky aktualizuje, což u PDF
    neplatí.

  * Během generování může MiKTeX dotahovat z internetu potřebné
    balíčky, k čemuž může vyžadovat administrátorské oprávnění.
    Pokud vám to dělá problémy, zkuste vygenerovat soubory z TeXnicCenter
    (viz dále).

  * Pro vygenerování dokumentace můžete použít přiložené .bat soubory.

3. Editace

  * .tex soubory můžete editovat v libovolném textovém editoru, nebo
    použít specializovaný TeX editor, pro Windows nejlépe TeXnicCenter.
    
  * TeXnicCenter můžete stáhnout z http://www.texniccenter.org/ . Pro
    začátečníka je vhodné hlavně tím, že přímo z editoru můžete
    nechat vygenerovat cílový soubor a přehledně hlásí případné chyby.

  * Co se týče syntaxe LaTeXu, tak

    * odstavce se oddělují prázdným řádkem
    * číslované nadpisy se značí příkazy \chapter{nadpis}, \section{nadpis},
      \subsection{nadpis}. Nečíslované nadpisy \chapter*{nadpis} atd.
    * číslované seznamy se píší jako
      \begin{enumerate}
        \item položka
        \item položka
      \end{enumerate}

      nečíslované jako
      \begin{itemize}
        \item položka
        \item položka
      \end{itemize}
    * pro zvýrazněná slova je předdefinované makro \term{slovo}, pro
      názvy tříd apod. makro \code{Trida}, pro uvozovky makro \quot{text v
      uvozovkach}
    * to je asi tak to hlavní, zbytek vykoukáte ze zdrojáků, stručný
      cheat sheet je třeba na   
      http://www.stdout.org/~winston/latex/latexsheet-a4.pdf

      Pro vážnější zájemce je např. http://en.wikibooks.org/wiki/LaTeX/Basics .

Kdyby něco, napište.